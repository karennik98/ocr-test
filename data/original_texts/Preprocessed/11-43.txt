ՍՈՑԻԱԼԻՍՏԱԿԱՆ 43  Արտադրության միջոցների սոցիալիստական սեփականությունը արտացոլում է սոցիալիստ, հասարակության երկու դասակարգերի տարբերությունը: Հասարակական աշխատանքի պրոցեսում բանվորներն անմիջաբար կապված են համաժողովրդական սեփականություն հանդիսացող, իսկ կոլտնտեսականները՝ կոոպերատիվներին պատկանող արտադրության միջոցների հետ: Դա պայմանավորում է նրանց տարբերությունը նաև հասարակական արտադրության սիստեմում ունեցած դերի, անձնական եկամուտների չափերի և ձեերի մեջ: Սոցիալիզմի պայմաններում սպառման առարկաների մի մասը դաոնում է անձնական սեփականություն և ենթարկվում անհատական սպառման: Անձնական սեփականությունն արտահայտում է անհատական սպառման առարկաների յուրացման սոցիալիստական բաշխման սոցիալիզմին հատուկ հարաբերությունները հասարակության կամ արտադրական կոոպերատիվի (կոլտնտեսության) սոցիալիստական առանձին աշխատողի միջև: Նրա աղբյուրը հասարակական տնտեսության մեջ կատարվող աշխատանքն է: Սոցիալիզմի ժամանակ անձնական սեփականության տարատեսակ է կոլտնտեսականի անձնական օժանդակ տնտեսությունը, որը հասարակական արտադրության մեջ կատարվող աշխատանքից դուրս ազատ ժամանակում վարում են կոլտնտեսականը և նրա ընտանիքի անդամները՝ լրացուցիչ եկամուտ ստանալու համար: Ըստ աշխատանքի բաշխումը որոշ անհավասարություն է առաջացնում մարդկանց միջև անձնական սեփականության օբյեկտների ծավալի և կառուցվածքի տեսակետից: Դա սոցիալիզմին ներհատուկ գույքային հարաբերությունների մի առանձնահատկությունն է: Սոցիալիստ, հասարակարգում գոյություն ունի նաև հասարակական՝ կուսակցական, արհմիութենական, երիտասարդական կազմակերպությունների, սպորտային և այլ ընկերությունների սոցիալիստական սեփականությունը, որը գլխավորապես օգտագործվում է նյութական բարիքների և ծառայությունների բաշխման և սպառման ոլորտներում: Զարգացած սոցիալիզմի փուլում ուժեղանում է համաժողովրդական սեփականության հետ կոլտնտեսային-կոոպերատիվ սեփականության մերձեցման պրոցեսը: Աճում է սոցիալիստ, արտադրության հասարակական բնույթը, արտադրության միջոցների և աշխատանքի հանրայնացման աստիճանը: Պետության սեփականությունը զարգանում է խոշոր մեքենայական ինդուստրիայի աճի, արտադրության համակենտրոնացման բարձրացման, նրա մասնագիտացման և կոոպերացման խորացման, արտադրական օղակների փոխադարձ կապի ուժեղացման ուղղությամբ: Սեփականության կոլտնտեսային-կոոպերատիվ ձևի զարգացումը կապված է կոլտնտեսային արտադրության նյութատեխնիկական բազայի ամրապնդման, մասնագիտացման, համակենտրոնացման և կոոպերացման հետ: Արտադրության պայմաններով կոլտընտեսություններն ավելի ու ավելի են մոտենում գյուղատնտեսության պետական ձեռնարկությունների մակարդակին, կոլտնտեսային գյուղացիության և բանվոր դասակարգի սոցիալիստական տարբերությունները, քաղաքի և գյուղի էական տարբերություններն աստիճանաբար վերանում են: Սեփականության երկու ձեերի մերձեցման ընթացքում էական դեր են խաղում նաև միջտնտեսային, ագրոարդյունավերական միավորումները: Ընդլայնված սոցիալիստ, վերարտադրության պրոցեսում կատարելագործվում են համաժողովրդական և կոլտնտեսային-կոոպերատիվ սեփականության հարաբերությունները: Դրանք ավելի ու ավելի հասուն աստիճանի են բարձրանում և, աստիճանաբար, պայմաններ են ստեղծվում միասնական կոմունիստական սեփականության ձևավորման համար: Գրկ. Մարքս Կ., Գոթայի ծրագրի քննադատությունը, ե., 1955: Լենին Վ. Ի., Պետություն և հեղափոխություն. Երկ. լիակտ. ժող., հ. 33: Նույնի, Սովետական իշխանության հերթական խնդիրները, նույն տեղում, հ. 36: Նույնի, Կոոպերացիայի մասին, նույն տեղում, հ. 45: ՍՍՀՄ սահմանադրություն (հիմնական օրենք), Ե., 1979; Колесов H., Общественная собственность на средства производства-основное производственное отношение социализма, Л., 1967; Сдобнов С., Собственность и коммунизм, М., 1968; Шкредов В., Социалистическая земельная собственность, М., 1967; Скипетров П., Обобществление труда и социалистическая собственность, М., 1968.  Վ. Ներկարարյան ՍՈՑԻԱԼԻՍՏԱԿԱՆ ՏՆՏԵՍԱՎԱՐՄԱՆ ՍԿԶԲՈՒՆՔՆԵՐ, ղեկավար սկզբունքներ կամ կանոններ, որոնց հիման վրա սոցիալիստական հասարակությունն իրականացնում է ընդլայնված վերարտադրության, տնտեսական գործունեության պլանաչափ կազմակերպումն ու կառավարումը: Որոշում են ժողտնտեսության կառավարման հիմնական ուղղությունները, տնտեսավարման մարմինների կազմակերպական կառուցվածքի և նրանց աշխատանքի մեթոդների նկատմամբ պահանջները, այդ մարմինների փոխհարաբերությունները հասարակական կազմակերպությունների և աշխատավորների հետ: Սոցիալիստական տնտնեսավարման սկզբունքները մշակել է Վ. Ի. Լենինը, սոցիալիզմի տնտեսավարման համակարգի կատարելագործման հետ դրանք զարգացվել և հարստացվել են: Առանձնացվում են հետևյալ հիմնական սոցիալիստական տնտնեսավարման սկզբունքներ՝ «ամեն ինչ հանուն մարդու, նրա բարօրության համար», որը ծառայում է սոցիալիստ, և կոմունիստական արտադրության բարձրագույն նպատակին՝ հասարակության բոլոր անդամների լրիվ բարեկեցության ապահովմանն ու ազատ համակողմանի զարգացմանը: Քաղաքական մոտեցում տնտեսավարման հարցերին, որը ելնում է սոցիալիստ, կարգի ամրապնդման և այն կոմունիզմի վերաճելու արմատական համաժողովրդական շահերից: Դեմոկրատական ցենտրալիզմի սկզբունքի կիրառմամբ սոցիալիստական պետությունն ապահովում է ժողովրդին լայն զանգվածների մասնակցությունը կառավարմանը, բացահայտում էկոնոմիկայի զարգացման ռեզերվները, դրանց առավել լրիվ օգտագործման հնարավորությունները, որոշում հասարակական շահերի հետ անձնական և կոլեկտիվ շահերի ճիշտ հարաբերակցությունը: Խնայողության սկզբունքն արտահայտում է արտադրության պրոցեսում նյութական, ֆինանս, և աշխատանքային ռեսուրսների առավել արդյունավետ օգտագործման անհրաժեշտությունը, ենթադրում կազմակերպական և տեխնիկական այնպիսի լուծումներ, որոնց շնորհիվ կրճատվում են ապրանքների արտադրության ու շրջանառության, կառավարման ծախսերը ևն: Արդյունավետության սկըզբունքում մարմնավորվում է տվյալ ռեսուրսների պայմաններում, ամենից առաջ արտադրության ինտենսիվացման հաշվին, առավելագույն արդյունքների ձեռքբերման անհրաժեշտությունը: Տնտեսության պլանային վարման սկզբունքում ամփոփվում է հասարակական արտադրության պրոցեսի և նյութական բարիքների ու ծառայությունների բաշխման պլանաչափ կազմակերպման, արտադրողական ուժերի և արտադրահարաբերությունների զարգացման պլանային կառավարման, ժողտնտեսության օպտիմալ համամասնությունների պահպանման կարևորությունը (տես Պլնավորում ժողովրդական տնտեսության), «Յուրաքանչյուրը՝ հասարակությանը, հասարակությունը՝ յուրաքանչյուրին» սկզբունքն արտացոլում է անհատի և սոցիալիստ, հասարակության հարաբերությունները: Անհատն աշխատում է հօգուտ հասարակության զարգացման, իսկ վերջինս աշխատավորության ստեղծած նյութական բարիքները, ամբողջ ազգային հարստությունն օգտագործում է ելնելով հասարակության բոլոր անդամների շահերից: «Յուրաքանչյուրից՝ ըստ ընդունակությունների, յուրաքանչյուրին՝ ըստ աշխատանքի» սկզբունքն արտահայտում է իր աշխատանքային ընդունակությունները հօգուտ հասարակության իրացնելու և ներդրած աշխատանքին համապատասխան վարձատրություն ստանալու հասարակության յուրաքանչյուր անդամի հավասար հնարավորությունները: Նյութական շահագրգռվածության սկզբունքում դրսևորվում է հասարակական արտադրության զարգացման գործում ամեն մի աշխատողի ներդրման և նրա անձնական նյութական դրության միջև կապ սահմանելու անհրաժեշտությունը: Այն բացահայտում է աշխատանքի նյութական խթանների համակարգի էությունը, զուգակցվում աշխատանքի բարոյական խթանների հետ (տես Նյութական և բարոյական խթանում): Նյութական բարիքների արտադրության, բաշխման, համաժողովրդական (համապետ.) հաշվառման և վերահսկողության սկզբունքի իրագործումը լրացուցիչ մի պայման է էկոնոմիկայի պլանաչափ կազմակերպումը կարգավորելու, ժողտնտեսական պլանի կատարման ընթացքը վերահսկելու և ճշգրտելու, էկոնոմիկայի զարգացման միտումները ժամանակին հայտնաբերելու, թերությունները բացահայտելու համար ևն: Առաջատար օղակի սկզբունքը պայմանավորված է նրանով, որ սոցիալիստական հասարակության զարգացման յուրաքանչյուր փուլում առաջին պլան է մղվում տեխնիկական և սոցիալ-տնտեսական առաջն-